<div class="leaf flex"><div class="inner justify"><p class="no-indent  ">et muistutakaan isääsi.</p><p>Poikasen herkkäilmeiset kasvot synkkenivät.</p><p>--- Te sanotte, etten minä muistuta häntä? Mutta äskenhän te väititte, että…? Te siis luulette, ettei hän olisi pitänyt minusta? Ettekä siis tekään pidä minusta?</p><p>--- Mitä sinä siitä, pidänkö sinusta?</p><p>--- Paljonkin.</p><p>--- Miksi?</p><p>--- Siksi, että minä pidän teistä.</p><p class=" stretch-last-line ">Ja yhdessä ainoassa tuokiossa välkähti pojan silmissä, huulilla, koko kasvoilla kymmenenkin erilaisen tunteen ilmettä. Aivan kuin kevättuuli lennättää huhtikuun päivänä pilvien varjoja yli peltojen ja niittyjen. Christophelle tuli suuri ilo nähdä, kuulla häntä; hänestä tuntui aivan kuin hän olisi vapautunut menneisyyden suruista; katkerat kokemukset, kärsimykset ja Olivier-ystävänkin murheet, kaikki olivat kadonneet: Christophe tunsi syntyvänsä uudestaan tässä nuoressa</p></div> </div>