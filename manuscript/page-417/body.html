<div class="leaf flex"><div class="inner justify"><p class="no-indent  ">niin kovasti! Kaikki meteli oli Christophesta yhtä inhoittavaa kuin jokin pahe… Lopulta hän siihen alistui. Oli vaikea mukautua olemaan kuulematta. Eikä kuitenkaan niin vaikea kuin hän ensin oli ajatellut. Hän erosi ruumiistaan. Tuosta sairaasta ja aineellisen tökeröstä ruumiista. Kuinka surkeaa oli, että hän oli ollut siihen suljettuna niin monet pitkät vuodet! Hän seurasi sen luhistumista ja ajatteli:</p><p>--- Se ei kestä enää kauan.</p><p>Hän kysyi itseltään, tunnustellen inhimillisen itsekkyytensä valtasuonta:</p><p>"Mikä on sinusta parempi: sekö, että Christophen muisto, hänen persoonansa ja nimensä ikuistuu mutta hänen työnsä katoaa, — vai se, että hänen työnsä kestää, mutta sinun olemuksestasi ja niinestäsi ei jää jäljelle merkkiäkään?"</p><p>Epäröimättä vastasi hän:</p><p class=" stretch-last-line ">--- "Minä tahdon kadota, ja työni kestäköön! Siten</p></div> </div>