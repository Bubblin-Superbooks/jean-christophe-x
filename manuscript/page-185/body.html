<div class="leaf flex"><div class="inner justify"><p class="no-indent  ">minulle.</p><p>--- Minäkö katsoin muka sinuun?… Rakas poikaseni, mitä sinä ajattelet?… Minä en sinua nähnyt. Silmäni ovat heikontuneet. Siitä syystä minä vain rypistelen kulmiani… Niinkö pahaksi minua luulit?</p><p>--- Minä luulen, että te voitte olla <em>myöskin</em> paha, jos tahdotte.</p><p>--- Niinkö arvelet? sanoi Christophe. No, jos luulit, etten minä tahtonut sinua nähdä, niin kuinka uskalsit nyt tulla luokseni?</p><p>--- Siksi, että minä tahdoin nähdä teitä.</p><p>--- Entäpä jos olisin ajanut sinut ulos?</p><p>--- Minä en olisi antanut itseäni ajaa.</p><p>Georges lausui tämän nopeasti ja päättävästi, samalla sekä ymmällään että uhmaavasti.</p><p>Christophe purskahti nauruun; ja samoin Georges.</p><p>--- Olisit tainnut työntää minut itseni ulos?…</p><p class=" stretch-last-line ">Katsopas mokomaa vintiötä!… Ei, toden totta, sinä</p></div> </div>