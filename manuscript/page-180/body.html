<div class="leaf flex"><div class="inner justify"><p>--- No, virkkoi Christophe, mitä te nyt tahdotte?</p><p>--- Minä tulin, alkoi poika…</p><p>(Hän sekautui uudestaan, punastui ja oli vaiti.)</p><p>--- Kyllähän näen, että tulitte, nauroi Christophe; mutta mitä varten tulitte? Katsokaa nyt minuun, pelkäättekö te minua?</p><p>Poika hymyili jälleen, pudisti päätänsä ja vastasi:</p><p>--- En pelkää.</p><p>--- Hyvä! No, sanokaahan nyt ensin, kuka olette.</p><p>--- Olen… yritti poika jälleen.</p><p>Hän keskeytti taas. Hänen katseensa, joka kierteli uteliaana pitkin huonetta, oli huomannut uunin reunalla Olivier Jeanninin valokuvan. Christophe silmäili vaistomaisesti sinne, minne poikakin.</p><p>--- No niin, rohkeasti vaan! huudahti Christophe.</p><p>Poika sanoi:</p><p>--- Minä olen hänen poikansa.</p><p class=" stretch-last-line ">Christophe hätkähti; hän ponnahti tuoliltaan,</p></div> </div>