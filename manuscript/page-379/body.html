<div class="leaf flex"><div class="inner justify"><p class="no-indent  ">ajatelleet:</p><p>--- Ei hän voi tätä ymmärtää…</p><p>Christophe oli heille menneisyyttä. Ja suoraan puhuen: menneisyyttä he eivät pitäneet kovinkaan tärkeänä. Joskus johtuivat he keskenään aivan viattomasti pakinoimaan, mitä he tekisivät sitten myöhemmin, kun Christophea "ei täällä enää olisi"… — Ja kuitenkin he rakastivat häntä paljon… Hirveät lapset: ne kasvavat ympärillemme kuin liaanit! Luonnonvoimalla on kiire karkoittaa meidät pois…</p><p>--- "Mene! Mene matkaasi! Väisty nyt siitä! Nyt on minun vuoroni!…"</p><p>Christophe käsitti heidän sanattomuutensa ja olisi halunnut heille vastata:</p><p>--- Älkäähän hätäilkö niin! Minä viihdyn tässä hyvin. Pitäkää minua vielä ikäänkuin elävänä.</p><p>Heidän naivi älyttömyytensä huvitti Christophea.</p><p class=" stretch-last-line ">--- Sanokaa suoraan, virkkoi hän kerran leppoisasti,</p></div> </div>