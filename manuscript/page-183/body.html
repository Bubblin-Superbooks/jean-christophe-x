<div class="leaf flex"><div class="inner justify"><p class="no-indent  ">Kuka sinut lähetti minun luokseni?</p><p>--- Ei kukaan.</p><p>--- Itsestäsikö sinä siis tulit? Miten sinä minut tunsit?</p><p>--- Olen kuullut puhuttavan teistä.</p><p>--- Kuka on puhunut?</p><p>--- Äiti.</p><p>--- Niinkö! huudahti Christophe. Tiesikö hän, että sinä lähdit luokseni.</p><p>--- Ei.</p><p>Christophe oli hetkisen vaiti; sitten hän kysyi:</p><p>--- Missä te asutte?</p><p>--- Parc Monceaun lähistöllä.</p><p>--- Tulitko sieltä jalkaisin? Niinkö? Siinä on patikoimista. Taidatpa olla väsynyt.</p><p>--- Minä en ole väsynyt milloinkaan.</p><p>--- Kas vaan! Näytäpäs käsivarsiasi.</p><p>(Christophe tunnusteli hänen käsivarsiaan.)</p><p class=" stretch-last-line ">Sinäpä olet luja miehenalku… Ja mikä sinut sai</p></div> </div>