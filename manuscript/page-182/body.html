<div class="leaf flex"><div class="inner justify"><p>--- Miten sinä olet hänen näköisensä! huudahti Christophe… Ja kuitenkaan en olisi sinua tuntenut. Mikä tehneekään toiseksi?</p><p>Hän kysyi:</p><p>--- Mikä on nimesi?</p><p>--- Georges.</p><p>--- Aivan niin. Muistan nyt. Christophe-Olivier-Georges… Miten vanha olet?</p><p>--- Neljätoista vuotta.</p><p class=" stretch-last-line ">--- Neljätoista vuotta! Niin kauanko siitä jo on?… Se on minusta niinkuin eilinen päivä, — tai niinkuin pitkien aikakausien yö… Kuinka sinä oletkin hänen näköisensä! Samat kasvojen muodot. Samat, ja kuitenkin toiset. Sama silmien väri, eivätkä kuitenkaan samat silmät. Sama hymy, sama suu, eikä silti sama äänensointu. Sinä olet voimakkaamman näköinen, ryhtisi parempi. Kasvosi täyteläämmät, mutta punastut aivan kuin hän. Tule istumaan tänne, niin jutellaan.</p></div> </div>