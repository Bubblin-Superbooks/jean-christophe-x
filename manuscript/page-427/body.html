<div class="leaf flex"><div class="inner justify"><p>--- Ah, eikö tämä pian lopu? Enkö saa teitä ruumiistani irti, verenimijät?… Vaivu siis, lihani, pohjaan niiden kanssa.</p><p>Hartioillaan, lantioillaan, polvillaan Christophe työnsi, tyrkki pois näkymätöntä vihamiestä… Nyt hän oli vapaa!… Tuolla alhaalla sävelet soivat yhäti, loitoten. Christophe ojensi käsiään niitä kohti, hien vallassa:</p><p>--- Odottakaa! Odottakaa minua!</p><p>Hän juoksi saadakseen ne kiinni. Hän kompastui. Hän kaatoi kaikki tieltään… Hän oli juossut niin, ettei voinut hengittää. Sydän jyski, veri kohisi korvissa: juna, joka vyöryy tunnelissa…</p><p>--- Tässä on helisemässä, jumaliste.</p><p>Hän huitoi orkesterille epätoivoissaan, ettei se saisi mennä ilman häntä.</p><p>… Viimeinkin päästiin tunnelista… Tuli hiljaisuus. Hän kuuli taas jälleen.</p><p class=" stretch-last-line ">--- Se on kaunista! Oikein kaunista! Uudestaan! Kas</p></div> </div>