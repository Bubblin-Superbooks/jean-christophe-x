<div class="leaf flex"><div class="inner justify"><p class="no-indent  ">Grazialle puhellessaan pysähtyi yhtäkkiä ja katsoi vaiti häneen.</p><p>--- Mikä teidän on? kysyi Grazia.</p><p>--- Tänään te olette tullut kokonaan takaisin, vastasi Christophe.</p><p>Grazia hymyili ja virkkoi aivan hiljaa:</p><p>--- Se on totta.</p><p class=" stretch-last-line ">Heidän ei ollut varsin helppo puhella rauhassa. Harvoin oli tilaisuutta olla kahden. Colette ihastutti heitä seurallaan enemmän kuin he olisivat toivoneet. Hän oli kaikkine virheineenkin erittäin hyvä nainen, vilpittömästi Graziaan ja Christopheen kiintynyt; mutta hänen päähänsäkään ei pälkähtänyt, että hän saattoi joskus käydä heistä ikäväksi. Hän oli kohta huomannut — (hänen silmänsä huomasivat yleensä kaiken — tuon Grazian ja Christophen välisen "flirtin", kuten hän sitä kutsui: sellainenhan oli hänen oikeaa elementtiään, se oli hänestä ihastuttavaa; hän oli aina valmis moista</p></div> </div>