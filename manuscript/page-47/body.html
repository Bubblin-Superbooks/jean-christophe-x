<div class="leaf flex"><div class="inner justify"><p>--- En, vastasi Christophe; mitä sinne?</p><p>Grazia nauroi:</p><p>--- Sepä kysymys! Ja mitä arvelette Roomasta?</p><p>--- En mitään, sanoi Christophe; minä en ole nähnyt mitään.</p><p>--- Mitä te puhutte?</p><p>--- En mitään. En yhtään muistomerkkiä. Hotellista päästyäni tulin suoraan teidän luoksenne.</p><p>--- Roomaa nähdäkseen ei tarvitse käydä kuin kymmenen askelta… Katsokaapa tuota kiviseinää tuossa vastapäätä… Sen valaistus on jotain.</p><p>--- Minä en näe muuta kuin teidät, vastasi Christophe.</p><p>--- Te olette barbaari, näette ainoastaan oman aatteenne. Ja milloin lähditte Sveitsistä?</p><p>--- Noin viikko sitten.</p><p>--- Mutta mitä te sitten olette tehnyt tämän ajan?</p><p class=" stretch-last-line ">--- En tiedä. Minä jäin erääseen kylään meren</p></div> </div>