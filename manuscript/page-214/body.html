<div class="leaf flex"><div class="inner justify"><p class="no-indent  ">jos vain tulette.</p><p>--- Te lupaatte?</p><p>--- Lupaan.</p><p>--- Kunniasanallanne?</p><p>--- Niin, tyranni!</p><p>--- Kiltti tyranni?</p><p>--- Ei ole kilttejä tyranneja; on ainoastaan tyranneja, joita rakastaa, ja tyranneja, joita vihaa.</p><p>--- Ja minä olen kumpaakin laatua. Eikö niin?</p><p>--- Oh, ette; te olette tuota ensinmainittua laatua.</p><p>--- Se on niin hauskasti nöyryyttävää.</p><p class=" stretch-last-line ">Päätettynä päivänä Grazia tuli. Christophe oli kuten ainakin niin rehellinen, ettei ollut uskaltanut koskea ainoaankaan paperiliuskaan, mitä hänen huoneessaan vetelehti siellä täällä; jos hän olisi senkin verran huonettaan järjestellyt, olisi hän pitänyt itseään sanansasyöjänä. Mutta suru kalvoi hänen sydäntään. Hän ajatteli häpeissään, mitähän Grazia hänestä ja</p></div> </div>