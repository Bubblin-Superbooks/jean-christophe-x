<div class="leaf flex"><div class="inner justify"><p class="no-indent  ">mieltäkiinnittävää… Ja sitäpaitsi me matkustelemme. Viime kuussa minä kävin Englannissa, näkemässä Oxfordin ja Cambridgen välistä <em>matchia</em>.</p><p>--- Se mahtaa edistää sinun oppimistasi!</p><p>--- Mitä siitä. Sillä tavoin oppii enemmän kuin koulussa.</p><p>--- Entä äitisi, mitä hän sellaisesta sanoo?</p><p>--- Äiti on sangen järkevä. Hän tekee, mitä minä tahdon.</p><p>--- Peijakkaan poika!… Kiitäpäs onneasi, etten ole sinun isäsi.</p><p>--- Te saatte kiiltää onneanne, etten ole teidän…</p><p>Oli mahdotonta vastustaa pojan veikeilyä.</p><p>--- No, sanopas sinä, suurmatkailija, tunnetko minun isänmaatani, kysyi<br>Christophe?</p><p>--- Tunnen.</p><p>--- Siitä olen varma, ettet osaa sanaakaan saksaa.</p></div> </div>