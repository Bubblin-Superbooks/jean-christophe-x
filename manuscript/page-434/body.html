<div class="leaf flex"><div class="inner justify"><p class="no-indent  ">jättiläisen kähärästä otsatöyhdöstä ja hokee: "Käy, käy!" — Jättiläinen käy, selkä kumarassa tuijottaen suoraan eteensä pimeään rantaan, jonka jyrkät äyräät alkavat vaaleta.</p><p>Yhtäkkiä helähtää <em>angelus</em>, ja kellojen parvi herää soimaan. Uusi aamu on tullut! Mustan, jyrkän rannan takaa ylenee vielä näkymättömän auringon kultainen sädekehä. Kristofer pääsee viimein, jo kaatumaisillaan, toiselle rannalle. Ja hän sanoo Lapselle:</p><p>--- Nyt olemme perillä! Kuinka painava sinä olit! Lapsi, kuka oletkaan?<br>Ja Lapsi vastaa:</p><p>--- Minä olen syntyvä uusi päivä.</p><hr class="section"></div> </div>