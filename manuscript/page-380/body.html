<div class="leaf flex"><div class="inner justify"><p class="no-indent  ">kun he olivat antaneet hänelle vastaukseksi halveksivan katseen, — sanokaa suoraan, että minä olen vanha hölmö!</p><p>--- Ette suinkaan, ette suinkaan, vanha ystäväni, vastasi Aurora makeasti nauraen. Te olette ihmisistä kaikkein parhain; mutta on seikkoja, joita te ette tiedä.</p><p>--- Ja mitä sinä tiedät, tyttö-parka! Kas vain, sellaista viisasta!</p><p>--- Älkää laskeko leikkiä. Minä en paljoa tiedä. Mutta Georges tietää.</p><p>Christophea hymyilytti:</p><p>--- Kyllä, sinä olet oikeassa, tyttöseni. Se, jota rakastamme, tietää aina kaikki.</p><p class=" stretch-last-line ">Paljon vaikeampi kuin heidän luuloteltua älyllistä ylemmyyttään oli Christophen sietää heidän musiikkiaan. He panivat hänet siinä suhteessa usein kovalle koetukselle. Piano veisasi koko ajan, kun he tulivat hänen luokseen. Näytti siltä kuin olisi rakkaus</p></div> </div>