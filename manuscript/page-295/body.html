<div class="leaf flex"><div class="inner justify"><p>--- Elänpä vain, ja olen onnellinenkin, sanoi Christophe.</p><p>--- Minä kuolisin, jos minun olisi pakko nähdä aina tuollaista.</p><p>Christophe taputti häntä olalle:</p><p>--- Kas sellaista atleettia!… No niin, älä sinne katsele, ellet tunne pääsi kestävän. Mikään ei sinua lopultakaan siihen pakota. Käy eteenpäin, poikaseni. Mutta tarvitsetko välttämättä jotain isäntää, joka merkitsee leiman lapaasi niinkuin naudalle? Mitä tunnuslausetta odottelet? Kauan sitten on signaali annettu! On kaikunut käsky: "Satulaan". — Ratsuväki rientää! Älä välitä muusta kuin omasta hevosestasi. Pysy paikallasi! Täyttä laukkaa!</p><p>--- Mutta minne minä olen menossa? kysyi Georges.</p><p class=" stretch-last-line ">--- Sinne, minne eskadroonasi: maailmaa valloittamaan. Vallatkaa ilma, kukistakaa elementit, tunkeutukaa luonnon viimeisiin varustuksiin, ajakaa</p></div> </div>