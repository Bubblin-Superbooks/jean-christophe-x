<div class="leaf flex"><div class="inner justify"><p>--- Oi, ei suinkaan, minä rakastan yhä teitä yhtä paljon.</p><p>--- Ah, tämänpä sanotte minulle ensi kertaa!</p><p>--- Nyt ei saa olla enää mitään salattua meidän välillämme. Katsokaas, minä en usko kovinkaan paljoa avioliittoon. Tiedän, ettei omani ole kylläkään esimerkiksi riittävä. Mutta olen miettinyt asiaa ja katsellut ympärilleni. Onnelliset avioliitot, ne ovat harvinaisia. Sellainen on hiukan kuin luontoa vastaan. Ei voi kytkeä yhteen kahta olentoa muuta kuin silpomalla toista niistä, ehkäpä molempiakin; ja ne kärsimykset ovat kenties sitä laatua, ettei sielulle ole eduksi niihin joutua.</p><p>--- Ah, huudahti Christophe, minä päinvastoin näen sen asian niin kauniina, tuollaisen kahden uhrautumisen toisilleen, kahden sielun sulautumisen yhdeksi!</p><p class=" stretch-last-line ">--- Kauniina… unelmissanne. Jos tosi tulisi, kärsisitte</p></div> </div>