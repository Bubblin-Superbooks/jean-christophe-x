<div class="leaf flex"><div class="inner justify"><p class="no-indent  ">ikkunassa piipattivat muistuttaakseen hänelle, että hänen oli aika antaa heille muruja päivällisestään… Christophe näki unessaan pienen, lapsuutensa aikuisen kamarin… Kellot… on aamu! Kauniit, kirkkaat aallot vierivät keväisessä ilmassa. Ne tulevat hyvin kaukaa, alhaalta kylistä… Joen kohina nousee talon takaa… Christophe seisoo porraskäytävässä, nojailee kyynärpäin ikkunaan. Koko elämä vierii hänen editseen kuin Rein. Koko hänen elämänsä, kaikkien toistenkin: Louise, Gottfried, Olivier, Sabina…</p><p>Äiti, rakastetut, ystävät… Mitkä heidän nimensä olivatkaan?… Rakkaus, missä olet? Missä olette, rakastettuni? Tiedän, että olette siinä, enkä minä voi teitä saavuttaa.</p><p>--- Me olemme kanssasi. Ole rauhassa, rakkaamme!</p><p>--- En tahdo enää teitä kadottaa. Minä olen etsinyt teitä niin kauan.</p><p class=" stretch-last-line ">--- Heitä huolesi. Me emme eroa enää sinusta</p></div> </div>