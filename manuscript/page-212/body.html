<div class="leaf flex"><div class="inner justify"><p>--- Se on ehkä teistä vastenmielistä?</p><p>--- Vastenmielistä! Minustako! Hyvä Jumala!</p><p>--- No niin, sopiiko siis tiistaina.</p><p>--- Tiistaina, keskiviikkona ja torstaina, minä päivänä ikinä tahdotte!</p><p>--- Siis tiistaina kello neljä. Onko se päätetty?</p><p>--- Oi kuinka te olette hyvä.</p><p>--- Odottakaahan. Ainoastaan yhdellä ehdolla.</p><p>--- Ehdollako? Minkä tähden? Minä teen kaikki, mitä te tahdotte. Te tiedätte, että minä suostun kaikkeen, ehdoilla tai ilman ehtoja.</p><p>--- Minä määräisin mielelläni ehdon.</p><p>--- Minä täytän sen.</p><p>--- Te ette tiedä, mikä se on.</p><p>--- Se on yhdentekevää, minä täytän. Mitä vain tahdotte.</p><p>--- Mutta kuulkaahan toki, jankkaaja!</p><p>--- Sanokaa.</p></div> </div>