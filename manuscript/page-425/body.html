<div class="leaf flex"><div class="inner justify"><p>--- Kuinkahan selviätte tästä?… Entäpä tästä? Vastatkaapas… Ja tästä sitten?</p><p>Ne vastasivat yhä; vastasivat uskallettuihin sävelmiin vielä vaarallisemmilla.</p><p>--- Miten ne keksivätkin? Senkin veitikat!…</p><p>Christophe huusi <em>bravo</em> ja nauroi ihastuksissaan.</p><p>--- Peijakas! Tulee vaikeaksi seurata teitä. Saanko minä selkääni?… Tiedättehän, ettei se ole teidän keksintöänne. Minä olen tänään väsynyt… Mutta ei haittaa! En anna teidän sanoa, että olette voittaneet…</p><p>Mutta orkesteri kehitti niin rikassisältöisen, niin uuden ja omituisen fantasian, ettei hän voinut muuta kuin jäädä paikalleen ja kuunnella sitä suu auki. Se aivan salpasi henkeä… Christophen tuli sääli itseään:</p><p>--- Tyhmyri! sanoi hän itselleen; sinä olet tyhjä. Ole vaiti! Instrumentti antoi kaiken, mitä voi. Ei tästä ruumiista ole enää! Minun pitää saada toinen.</p><p class=" stretch-last-line ">Mutta ruumis kosti hänelle. Rajut yskänpuuskat</p></div> </div>