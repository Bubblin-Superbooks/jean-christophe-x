<div class="leaf flex"><div class="inner justify"><p class="no-indent  ">te siitä enemmän kuin kukaan muu.</p><p>--- Mitä, luuletteko, ettei minulla voisi koskaan olla vaimoa, perhettä, lapsia?… Miksi uskotte sellaista! Minä rakastaisin heitä hyvin paljon! Te ette luule, että se onni on minulle luotu?</p><p>--- En tiedä. En oikein usko. Ehkäpä jonkin hyvän naisen kanssa, joka ei olisi kovin älykäs, ei kovin kauniskaan, vaan joka olisi teille uskollinen eikä ymmärtäisi teitä.</p><p>--- Kuinka olette paha!… Mutta te teette väärin kun laskette sellaista leikkiä. Hyvä nainen on hyvä, vaikkei hän olisikaan älykäs.</p><p>--- Sen kyllä tiedän. Tahdotteko, niin valitsen teille sellaisen?</p><p>--- Älkää puhuko noin, minä rukoilen, te raatelette sydäntäni. Kuinka saatoitte sanoa niin?</p><p>--- Mitä minä siis sanoin?</p><p class=" stretch-last-line ">--- Te ette rakasta minua yhtään, ette ollenkaan,</p></div> </div>