<div class="leaf flex"><div class="inner justify"><p class="no-indent  ">ja kärsivän sydämen sykähdykset niinkuin se sydän olisi ollut hänen omassa rinnassaan.</p><p>Kun sävelet vaikenivat, istui Christophe hetken vielä liikkumatta pianon edessä; sitten hän käännähti, sillä hän kuuli Grazian kiihtyneen hengityksen, kuuli hänen itkevän. Grazia tuli hänen luokseen:</p><p>--- Kiitos, kuiskasi hän, ottaen Christophea kädestä.</p><p>Grazian huulet vapisivat hiljaa. Hän sulki silmänsä. Samoin Christophe,<br>Jonkun tuokion olivat he niin käsi kädessä; ja ajan kulku unehtui…</p><p>Grazia avasi silmänsä, ja päästäkseen mielensä sekaannuksesta hän kysyi:</p><p>--- Annatteko minun katsella muuta asuntoanne?</p><p>Myöskin Christophe oli onnellinen saattaessaan vapautua täten liikutuksestaan, ja hän avasi viereisen huoneen oven; mutta heti hänelle tuli kauhea häpeä. Siellä oli kaita ja kova rautasänky.</p></div> </div>