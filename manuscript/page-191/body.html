<div class="leaf flex"><div class="inner justify"><p class="no-indent  ">hän oli joutunut lukemaan jonkin kymmenennen luokan kirjan, mutta ei tiennyt mitään monista paremmista kirjailijoista.</p><p>--- Tämä kaikki on mukiinmenevää, sanoi Christophe. Mutta sinä et saa aikaan mitään, jos et tee työtä.</p><p>--- Oh, ei minun tarvitse tehdä. Me olemme rikkaita.</p><p>--- Hemmetti, sinun laitasi on hullusti! Tahdotko olla ihminen, joka ei kelpaa mihinkään, joka ei tee mitään?</p><p>--- Päinvastoin, minä tahtoisin tehdä kaikkea. On järjetöntä sulkeutua koko iäkseen yhteen ammattiin.</p><p>--- Mutta se on kuitenkin ainoa tapa oppia hoitamaan sitä ammattia hyvin.</p><p>--- Niinhän ne väittävät.</p><p>--- Mitä? Niinkö "ne väittävät"?… Minä todistan sen. Neljäkymmentä vuotta olen nyt koettanut ammattiani oppia. Minä tuskin alan sitä osata.</p></div> </div>