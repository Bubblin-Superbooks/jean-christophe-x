<div class="leaf flex"><div class="inner justify"><p class="no-indent  ">koska voitte ajatella vaimon hakemista minulle?</p><p>--- Mutta se johtuukin juuri siitä, että teitä rakastan, että olisin onnellinen, jos voisin tehdä jotain, mikä tekisi teidät onnelliseksi.</p><p>--- No, jos se on totta, niin…</p><p>--- Ei, ei, siitä ei enää sanaakaan. Tiedän, että se olisi teidän onnettomuutenne.</p><p>--- Älkää te välittäkö minusta. Minä vannon, että minä olen onnellinen. Mutta sanokaapas totuus: te luulette, luulette, että tulisitte onnettomaksi minun kanssani?</p><p class=" stretch-last-line ">--- Oh, onnettomaksiko? En, ystäväni. Minä kunnioitan ja ihailen teitä liiaksi, minkä vuoksi en voisi tulla kanssanne onnettomaksi… Ja sitäpaitsi, kuulkaa: luulen, ettei mikään nykyään voisi tehdä minua aivan onnettomaksi. Minä olen nähnyt monenmoista, minusta on tullut filosofi… Mutta suoraan sanoen, — (tehän tahdotte minulta suoruutta, eikö niin? Ette siitä</p></div> </div>