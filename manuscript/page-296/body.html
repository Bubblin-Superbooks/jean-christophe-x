<div class="leaf flex"><div class="inner justify"><p class="no-indent  ">tieltänne aika, karkoittakaa kuolema…</p><p>"_Expertus vacuum Daedalus aera_…"</p><p>… Latinalaisuuden sankari, tunnetko tämän, sanopas? Pystytkö selvittämään minulle edes mitä se merkitsee?</p><p>"_Perrupit Acheronta_…"</p><p>… Siinä on onnellinen osanne. Teille, te <em>conquistadores</em>!</p><p>Christophe näytti niin selvästi uuden sukupolven osalle annetun sankarillisen toiminnan velvollisuuden, että Georges kysyi hämmästyneenä:</p><p>--- Mutta jos te vanhat olette tätä mieltä, miksi te ette tule meidän kanssamme?</p><p class=" stretch-last-line ">--- Siksi, että meillä on toinen tehtävä. Mene poikaseni, tee työsi. Irtaudu minusta, jos voit. Minä jään tänne, ja valvon… Oletko lukenut sen Tuhannen ja yhden yön sadun, jossa vuorenkorkuinen haltia on suljettuna pieneen lippaaseen, Salomonin sinetillä</p></div> </div>