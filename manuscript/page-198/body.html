<div class="leaf flex"><div class="inner justify"><p class="no-indent  ">kuukausina minä en voinut, minulla oli niin paljon, niin paljon muuta tekemistä! Mutta nyt saatte nähdä, miten minä teen työtä, jos tahdotte vielä ottaa minut…</p><p>(Poika katseli Christopheen mairittelevasti.)</p><p>--- Sinä vain ilveilet, sanoi Christophe.</p><p>--- Te ette usko, että tarkoitan totta.</p><p>--- En tosiaankaan.</p><p>--- Se on kauheaa! Kukaan ei usko minua. Minä olen siitä surullinen.</p><p>--- Minä uskon sinua, kun näen sinut työssä.</p><p>--- Ruvetaan sitten heti.</p><p>--- Minulla ei ole nyt aikaa. Huomenna.</p><p>--- Huomiseen on liian pitkältä. Minä en jaksa kestää sitä, että te halveksitte minua kokonaisen päivän.</p><p>--- Sinä alat kiusata minua!</p><p>--- Mutta minä rukoilen!…</p><p class=" stretch-last-line ">Christophe hymyili omalle heikkoudelleen, antoi pojan asettua pianon ääreen ja puhui hänelle musiikista.</p></div> </div>