<div class="leaf flex"><div class="inner justify"><p class="no-indent  ">rannalle, sattumankaupalla. Tuskin muistan sen kylän nimeä. Olen tämän viikon ajan nukkunut. Nukkunut silmät auki. En tiedä mitä olen nähnyt, en tiedä mitä uneksinut. Luulen, että olen uneksinut teistä. Tiedän, että se oli sangen ihanaa. Mutta ihaninta on, että olen unohtanut kaikki…</p><p>--- Kiitos, virkkoi Grazia.</p><p>(Christophe ei kuunnellut.)</p><p>--- … Kaikki, jatkoi hän, mikä silloin ympärilläni oli, mitä sitä ennen oli. Olen nyt kuin uusi ihminen, joka alkaa elää jälleen.</p><p>--- Se on totta, vastasi Grazia katsellen Christophea hymyilevin silmin.<br>Te olette muuttunut viime näkemästä.</p><p class=" stretch-last-line ">Christophe katseli samoin Graziaa ja huomasi puolestaan hänet aivan toisenlaiseksi kuin muisti hänet entisestään. Ei silti, että Grazia olisi muuttunut näiden kahden kuukauden ajalla. Mutta Christophe näki hänet</p></div> </div>