<div class="leaf flex"><div class="inner justify"><p>--- Se on sellainen, ettette saa ennen tuloani koskea mihinkään, — mihinkään — asunnossanne; kaiken pitää saada jäädä aivan nykyiselleen.</p><p>Christophen kasvot venyivät pitkiksi. Hän oli tuskastuneen näköinen.</p><p>--- Ah, tämä ei ole leikkiä. Grazia nauroi:</p><p>--- Näettekös nyt, millaista oli luvata etukäteen! Mutta te olette luvannut.</p><p>--- Mutta miksi te sitä tahdotte?…</p><p>--- Siksi, että tahdon nähdä teidät kodissanne sellaisena kuin olette siellä joka päivä, silloin, kun ette odota minua.</p><p>--- No, mutta sallinette minun ainakin?…</p><p>--- En mitään. Minä en salli mitään.</p><p>--- Toki kuitenkin…</p><p>--- En, en, en mitään! Minä en tahdo kuulla mitään. Tahi minä en sinne tulekaan, jos se on parempi…</p><p class=" stretch-last-line ">--- Tiedätte hyvin, että minä taivun mihin tahansa,</p></div> </div>