<div class="leaf flex"><div class="inner justify"><p class="no-indent  ">estivät häntä kuuntelemasta:</p><p>--- Oletko vaiti!</p><p>Hän tarttui kurkkuunsa, hän iski nyrkeillään rintaansa, aivan kuin vihamiestä, joka oli voitettava. Hän näki itsensä keskellä jotain tappelua. Väkijoukko huusi. Mies painiskeli hänen kanssaan. He pyöriskelivät maassa. Toinen pusersi häntä. Hän oli tukehtua.</p><p>--- Päästä minut, minä tahdon kuunnella!… Tahdon kuunnella! Tai minä tapan sinut!</p><p>Hän jyskytti miehen päätä seinään. Toinen ei hellittänyt…</p><p>--- Mutta mitä on tämä? Kenen kanssa minä tappelen? Mikä tämä ruumis sylissäni on… Se polttaa minua?…</p><p>Hourailevaa kamppailua. Kiihkojen ja pyyteiden kaaosta. Raivoa, irstaisuutta, murhanhimoa, pistoja lihaan ja luuhun, koko pohjasakka pinnalla, viimeisen kerran…</p></div> </div>