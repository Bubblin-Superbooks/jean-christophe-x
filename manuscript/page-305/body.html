<div class="leaf flex"><div class="inner justify"><p class="no-indent  ">muka murskata nuori ja suuri ranskalainen taiteilija, väitettiin, että hänen teostaan oli silvottu saksalaisen mestarin mieliksi, Krafftin, jonka vihjailtiin kadehtivan halpamaisesti kaikkia uusia kykyjä. Christophe kohautti hartioitaan ja ajatteli:</p><p>--- Hän vastaa kyllä.</p><p>"Hän" ei vastannut. Christophe lähetti hänelle erään leikkeleen noista sanomalehdistä lisäten siihen:</p><p>--- Oletteko lukenut tämän?</p><p>Toinen kirjoitti hänelle nyt:</p><p>--- Syvästi valitettava asia! Tuo sanomalehtimies on aina ollut niin arkatuntoinen minusta! Minä olen vilpittömästi pahoillani. Parasta on olla sellaisesta välittämättä.</p><p>Christophe nauroi ja ajatteli:</p><p>--- Se raukka on oikeassa.</p><p>Ja hän heitti tämän muiston "unhon kuiluun", niinkuin hänen oli tapa sanoa.</p></div> </div>