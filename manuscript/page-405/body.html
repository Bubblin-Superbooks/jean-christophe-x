<div class="leaf flex"><div class="inner justify"><p class="no-indent  ">antaa toisilleen kättä, kun ovat näytelleet osansa parhaansa mukaan.</p><p>Georges Jeanninin ja Auroran häät oli päätetty pitää ensimäisinä kevätpäivinä. Christophen terveys heikkoni nopeasti. Hän huomasi, että hänen lapsensa katselivat häntä levottomasti. Kerran kuuli hän heidän puhuvan hiljaa keskenään. Georges sanoi:</p><p>--- Kuinka hän näyttää huonolta! Hän saattaa sairastua.</p><p>Ja Aurora vastasi:</p><p>--- Kunpa hän ei viivästyttäisi meidän häitämme!</p><p>Christophe otti sanan sanana. Nuoret raukat! Hän ei tosiaan häiritsisi heidän onneaan.</p><p class=" stretch-last-line ">Mutta hän oli niin tyhmä, että antoi häiden aattopäivänä, — (hän oli häärännyt viime vuorokaudet aivan naurettavasti: tuntui kuin hän itse olisi aikonut viettää häitään), — niin tyhmä, että antoi vanhan tautinsa karata kimppuunsa: keuhkotulehduksen, joka</p></div> </div>