<div class="leaf flex"><div class="inner justify"><p class="no-indent  ">edelleen niinkuin nyt olemme. Onko mitään parempaa kuin tämä meidän ystävyytemme? Christophe pudisti päätään, hiukan katkerasti hymyillen:</p><p>--- Niin, kaikki vie lopultakin siihen, että te ette rakasta minua tarpeeksi.</p><p>Grazia hymyili niinikään, lempeästi, hiukan alakuloisesti. Hän sanoi huokaisten:</p><p>--- Ehkäpä se on totta. Olette oikeassa. En ole enää kovinkaan nuori, ystäväni. Olen väsynyt. Elämä kuluttaa, jos ei ihminen ole niin voimakas kuin te… Oi, joskus, kun katselen teitä, olette te minusta kuin mikäkin kahdeksantoistavuotias poika.</p><p>--- Vai niin muka! Entäpä tämä vanha pää, nämä rypyt, lakastunut iho!</p><p class=" stretch-last-line ">--- Tiedän kyllä, että te olette kärsinyt yhtä paljon kuin minäkin, kenties enemmän. Minä näen sen. Mutta joskus katselette minua aivan nuorukaisen silmin; ja minä tunnen teistä käyvän raikkaan elämänvirran. Minä</p></div> </div>