<div class="leaf flex"><div class="inner justify"><p>--- Neljäkymmentä vuotta koettanut oppia! Ja milloin sitä ammattia sitten tekee?</p><p>Christophe purskahti nauruun:</p><p>--- Pieni viisasteleva ranskalainen!</p><p>--- Minä tahtoisin musiikkimieheksi, sanoi Georges.</p><p>--- No, sitä urakkaa ei aloiteta koskaan liian aikaisin. Tahdotko, niin minä opetan sinua?</p><p>--- Oh, miten siitä olisin onnellinen!</p><p>--- Tule tänne huomenna. Koetetaan katsella, mihin sinusta on. Ellei sinulla tee mitään, kiellän sinua työntämästä milloinkaan hyppysiäsi pianoon. Jos sinulla on taipumuksia, niin koetamme tehdä sinusta jotakin… Mutta sen sanon sinulle etukäteen: minä panen sinun tekemään työtä.</p><p>--- Minä teen kyllä työtä, vakuutti Georges hurmautuneena.</p><p class=" stretch-last-line ">He päättivät, että he tapaavat toisensa seuraavana päivänä. Mutta juuri lähtiessään muisti Georges, että</p></div> </div>