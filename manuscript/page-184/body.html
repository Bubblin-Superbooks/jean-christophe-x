<div class="leaf flex"><div class="inner justify"><p class="no-indent  ">tulemaan minua katsomaan?</p><p>--- Se, että isä piti teistä enemmän kuin kenestäkään.</p><p>--- Niinkö <em>hän</em> sinulle sanoi?</p><p>(Tämän lauseensa Christophe oikaisi:)</p><p>--- Äitisikö sinulle on niin sanonut?</p><p>--- Äiti.</p><p>Christophe hymyili mietteissään. Hän ajatteli: "Hänkin, Jacqueline… Miten he kaikki rakastivat häntä! Miksi he eivät sitten rakkauttaan hänelle näyttäneet?…"</p><p>Christophe jatkoi:</p><p>--- Minkä tähden sinä tulit vasta nyt?</p><p>--- Minä halusin tulla jo ennemmin. Mutta luulin, että te ette tahtoisi minua nähdä.</p><p>--- Minäkö!</p><p class=" stretch-last-line ">--- Viikkoja sitten näin teidät Chevillardin-konserteissa; olin siellä äitini kanssa, muutaman tuolirivin päässä teistä; minä tervehdin teitä; te katsoitte aivan lävitseni ja rypistitte kulmianne, ette vastannut</p></div> </div>