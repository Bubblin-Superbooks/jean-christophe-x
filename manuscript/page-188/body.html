<div class="leaf flex"><div class="inner justify"><p>--- Mitä ihmettä! Ethän suinkaan liene laiska?</p><p>Georges nauroi kursailematta ja vastasi:</p><p>--- Taidanpa olla.</p><p>Sitten hän lisäsi ikäänkuin kahdenkeskeisenä salaisuutena:</p><p>--- Mutta minä tiedän, etten kuitenkaan ole.</p><p>Christophe ei voinut olla purskahtamatta nauruun:</p><p>--- No, miksi sinä et siis ole ahkera? Eikö mikään herätä haluasi?</p><p>--- Päinvastoin, kaikki sitä herättää.</p><p>--- No, mikä sitten on esteenä?</p><p>--- Kaikki onniin mieltäkiinnittävää, en jouda…</p><p>--- Et jouda? Mitä peijakasta sinä sitten hommaat?</p><p>Georges teki kädellään epämääräisen liikkeen:</p><p>--- Vaikka mitä. Minä soitan, urheilen, minä käyn näyttelyissä, minä luen…</p><p>--- Olisi kai parempi jos lukisit koulukirjojasi.</p><p class=" stretch-last-line ">--- Koulussa ei lueta koskaan mitään</p></div> </div>