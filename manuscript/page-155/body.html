<div class="leaf flex"><div class="inner justify"><p class="no-indent  ">ja luki jo hänen huuliltaan sen nimen, jota he kumpikin ajattelivat: "Olivier…", niin voitti tunne hänet: hän heittäytyi Christophen avattuun syliin.</p><p>Emmanuel kysyi:</p><p>--- Minä tiesin, että te olitte Parisissa. Mutta kuinka te saatoitte löytää minut?</p><p>Christophe vastasi:</p><p>--- Minä luin teidän viimeisen kirjanne; sen rivien alta kuulin <em>hänen</em> äänensä.</p><p>--- Niinkö? sanoi Emmanuel; että te siis sen tunsitte? Kaikesta, mitä nyt olen, olen hänelle kiitollisuuden velassa.</p><p>(Hän ei millään muotoa lausunut Olivier Jeanninin nimeä.)</p><p>Tuokion kuluttua hän jatkoi synkentyneenä:</p><p>--- Hän piti teistä enemmän kuin minusta.</p><p>Christophe hymyili:</p><p class=" stretch-last-line ">--- Se, joka rakastaa paljon, ei tiedä, mikä on enempi,</p></div> </div>